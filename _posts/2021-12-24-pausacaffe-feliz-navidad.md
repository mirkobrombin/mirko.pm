---
title: '#pausacaffe -  Feliz Navidad 2021!' 
date: 2021-12-24 14:00
layout: post 
author: Davide Galati (in arte PsykeDady)
author_github: PsykeDady
tags: 
- natale
- buon 
- a2021
---



*Caro Babbo Natale,*

per questo anno, siamo noi di linuxhub a voler fare un regalo a te ed a 
tutta la nostra community. 

In questi mesi ci siamo interrogati su come portare le comunicazioni su 
un nuovo livello. Su come far sì che i nostri utenti possano trovare facilmente
la soluzione ad un problema o risposte ad un dubbio, una domanda.

Abbiamo consultato la nostra community, chiedendo loro se un forum potesse 
essere la soluzione a queste necessità. È così che ti presento, oh caro babbo, 
il nostro nuovo progetto: [il forum di linux/hub](https://forums.linuxhub.it)!

Fermo lì! Prima di curiosare ti voglio elencare quelli che sono i principi su 
cui abbiamo voluto fondare questa nuova sezione del progetto.

Il tutto è costruito con [flarum](https://flarum.org) un progetto
rigorosamente open source. Il forum servirà fondamentalmente per supporto
tecnico agli utenti utenti neofiti ed avanzati, ma non sarà la sua unica 
funzione. Vorremmo infatti riportare in vita il vecchio progetto di 
condivisione delle configurazioni desktop *gentedilinux*
[vedi qui](https://linuxpeople.org), fornendo sezioni dedicate anche a 
configurazioni non del pinguino.

Da quando abbiamo fornito la guida per 
[scrivere un articolo su linuxhub](https://linuxhub.it/articles/howto-scrivere-un-articolo-per-linuxhub/) 
anche qualcuno di esterno si è avvicinato alla redazione del progetto,
portando ottimi contenuti e riflessioni, qualcun altro invece si è dimostrato 
interessato a darci degli spunti interessanti ma non da scriverci lui stesso 
qualcosa. Quindi, perché non utilizzare il forum per raccogliere idee e 
approfittare anche di *creazioni di guide spontanee* date anche dal supporto 
dei nostri utenti? Questo è un altro dei vari utilizzi che faremo del forum!

Beh caro Babbo, come sempre ti lascio una scatola di cookies e ti ringrazio se 
vorrai passare a leggere queste righe, e magari a dare un occhiata al nostro 
forum. Chissà se il primo post sarà proprio il tuo! 


Buon Natale 2021,   

dalla redazione di linux/hub.
