---
title: '? #pausacaffè - Oggi si celebra il "System Administrator Appreciation Day"'
date: 2017-07-28
layout: post
author: Mirko B.
author_github: mirkobrombin
tags:

---
Venerdi 28 Luglio 2017 si festeggia per la diciottesima volta il <strong>"System Administrator Appreciation Day"</strong>, in italiano, il giorno degli amministratori di sistema. La ricorrenza cade in concomitanza, come tradizione,  con l'ultimo venerdi di Luglio.<h4>Origini e storia dietro il "System Administrator Appreciation Day"</h4>L'idea venne a Ted Kekatos, amministratore di sistema di professione, che un giorno si imbatté in una pubblicità sfogliando l' Hewlett-Packard Magazine. Nella pubblicità, un amministratore veniva ringraziato con cesto di frutta e fiori dai suoi colleghi, per aver installato una nuova stampante.L'idea di Kekatos venne poi abbracciata e condivisa oltre che riconosciuta e promossa da tantissimi professionisti ed organizzazioni IT, tra cui anche la <em>"<a href="https://lopsa.org">League of Professional System Administrator</a>" (Lega degli amministratori di sistema professionisti) e <a href="https://it.wikipedia.org/wiki/USENIX">SAGE/USENIX</a></em>.Il primo giorno in cui fu festeggiato il "System Administrator Appreciation Day" fu il <strong>28 Luglio del 2000</strong>.<h4>Significato di questo giorno</h4>Celebrare questo giorno altro non è che un modo per onorare quelle persone che quotidianamente sono responsabili della manutenzione, della configurazione e dell'impiego di sistemi informatici e server. Un giorno in cui si vuole dire grazie a persone che assicurano prestazioni, impieghi di risorse, installazione di aggiornamenti, automatizzazione delle attività, risoluzione dei problemi  e che forniscono assistenza tecnica di alto livello agli utenti ed alla società facendo fronte al budget di cui dispone.In questo giorno possono sentirsi fieri quelle persone che:<ul>    <li>analizzano potenziali problemi accedendo ai log;</li>    <li>si tengono costantemente aggiornate con nuove tecnologie fino ad implementarle nei loro data center;</li>    <li>eseguono costantemente autit di routine dei software e dei sistemi;</li>    <li>applicano patch;</li>    <li>configurano software e sistemi;</li>    <li>aggiungono e configurano nuovi hardware e nuovi software;</li>    <li>creano, gestiscono e mantengono le infrastrutture di rete.</li></ul>Semplicemente persone che lavorano (quasi)senza sosta 365 giorni l'anno (molte volte dietro le quinte) per fornire una piattaforma sicura e piacevole con il quale lavorare.<h5>Ringraziamenti</h5>A Techmint, fonte assoluta per ogni Systemadmin degno di questo nome.&nbsp;