---
title: 'Perché Ubuntu 18.04 LTS utilizzerá Xorg di default e non Wayland?'
date: 2018-01-29
layout: post
author: Mirko B.
author_github: mirkobrombin
tags:
  - ubuntu
---
<p>Canonical ha da poco <a href="https://insights.ubuntu.com/2018/01/26/bionic-beaver-18-04-lts-to-use-xorg-by-default/">annunciato</a> che la nuova release di Ubuntu, la 18.04 LTS Bionic Beaver, non verrá fornita con Wayland come server grafico di default, come é stato invece per la precedente release 17.10. Il perché della scelta é del tutto prevedibile e indiscutibile. Come ben saprete, Ubuntu viene distribuita in 2 varianti con 2 cicli di rilascio differenti:</p><ul>	<li><strong>LTS</strong> Si tratta delle release piú stabili di Ubuntu, offerte con un periodo di supporto e aggiornamenti software prolungato di ben 5 anni (es. 18.04)</li>	<li><strong>Standard</strong> Sono le normali release di Ubuntu con supporto e aggiornamenti software limitati a 9 mesi (es. 18.10).</li></ul><p>Le release LTS (Long Term Support) sono indubbiamente le piú stabili e adatte ad un pubblico indirizzato alla produttivitá. A questo scopo, le release LTS ottengono un lavoro supplementare di stabilizzazione, raffinamento e traduzione e offrono versioni software stabili, garantendo maggior stabilitá ai settori produttivi. Ubuntu 17.10, pubblicato a ottobre 2017, viene fornito con il server grafico Wayland di default, mentre Xorg viene offerto come sessione variante nella schermata di accesso.</p><blockquote><p>Quando abbiamo iniziato i lavori nella GNOME Shell per Ubuntu 17.10 (Artful Aardvark) sapevamo che dovevamo avere Wayland come opzione predefinita altrimenti non sapevamo se avrebbe funzionato bene per i nostri utenti nella LTS solo 6 mesi dopo. Le release LTS sono supportate per cinque anni, il che significa che dobbiamo essere certi che ciò che uscirà sarà sostenibile per tutta la durata del periodo supportato e servirà tutti i nostri utenti e le esigenze dei nostri clienti, il che non è un'impresa da poco.</p><p>Perché optare per Xorg di default?</p><p>Ci sono tre ragioni principali:</p><p>1. La <strong>condivisione dello schermo</strong> in software come <strong>WebRTC</strong>, <strong>Google</strong> <strong>Hangouts</strong>, <strong>Skype</strong>, ecc. funziona bene con Xorg.</p><p>2. Il controllo <strong>Desktop remoto</strong>, ad esempio <strong>RDP</strong> e <strong>VNC</strong>, funziona bene con Xorg. 3. Il recupero da <strong>crash</strong> <strong>di</strong> <strong>Shell</strong> è meno drammatico in Xorg.</p></blockquote><p>dice Will Cooke nel suo annuncio su Ubuntu Insights. Le motivazioni di Canonical per questa scelta sono quindi allo solo scopo di preservare la garanzia di supporto che loro stessi offrono, evitando ai loro clienti ed utenti di inciampare in gravi problemi nella fase di produzione, creando non solo problemi alla produzione stessa ma all'immagine di Canonical.</p><p>L'intento del team di sviluppo é quello di lavorare e sperimentare il piú possibile Wayland, in modo da poter garantire una futura release basata su un server grafico next-gen, cominciando ad accantonare Xorg.</p><p><strong>Annuncio</strong> |&nbsp;<a href="https://insights.ubuntu.com/2018/01/26/bionic-beaver-18-04-lts-to-use-xorg-by-default/">https://insights.ubuntu.com/2018/01/26/bionic-beaver-18-04-lts-to-use-xorg-by-default/</a></p>