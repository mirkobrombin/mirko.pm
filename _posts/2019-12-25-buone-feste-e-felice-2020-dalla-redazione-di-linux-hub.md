---
title: 'Buone feste e felice 2020 dalla redazione di linux/hub'
description: "Il 2019 è stato il terzo anno di linux/hub, un progetto ambizioso con una redazione composta da 9 elementi guidati dalla passio.."
date: 2019-12-25
layout: post
author: Mirko B.
author_github: mirkobrombin
tags:
  - github
---
Il 2019 è stato il terzo anno di linux/hub, un progetto ambizioso con una redazione composta da 9 elementi guidati dalla passione per Linux e l'Open source. 

Oggi vi vogliamo fare i migliori auguri di Natale e felice anno nuovo ma anche ringraziare poichè è grazie soprattutto a voi che questo grande progetto cresce di giorno in giorno.

linux/hub è nato nel Febbraio 2017 come fonte di contenuti su Linux e l'Open source. Inizialmente si trattavano notizie, poi a seguire #howto e #pausacaffè, col tempo diventate le rubriche principali del progetto. 

A circa metà 2018 abbiamo riprogettato il portale dando spazio quasi assoluto alla rubrica #howto. Nel 2019 ci siamo focalizzati sulla stesura di guide rivolte a webmaster e utenti Linux alle prime armi. Ad oggi linux/hub conta circa 350 contenuti, e ognuno di questi è stato pensato, scritto, revisionato ed infine pubblicato dalla nostra redazione.

## Appuntamento fisso
Si può dire che il 2019 è stato un anno incentrato sulla qualità dei contenuti. Spesso non è facile capire quale sia la mole di lavoro che sta dietro il sipario, uno spettacolo richiede molto lavoro.

Quest'anno abbiamo speso diversi giorni a progettare un modello di pubblicazione che non sia vincolato dal numero di contenuti ma bensì alla qualità di questi. Ciò nonostante lo scopo è stato quello di rapportare qualità a routine, col traguardo finale raggiunto di creare due appuntamenti fissi settimanali. Da Ottobre infatti vengono pubblicati settimanalmente 2 articoli (Mercoledì e Sabato) con eventuali altri non pianificati, a seconda della necessità e disponibilità della redazione.

## Raccolte
Un altro traguardo raggiunto è sicuramente l'introduzione delle raccolte.

Si tratta di articoli complessi, ricchi di riflessioni e punti di vista, suddivisi in più parti come <a href="https://linuxhub.it/articles/%E2%98%95-pausacaff%C3%A9-%E2%80%93-la-nave-del-32-bit-sta-per-affondare-riflessioni,-storia-e-analisi-parte-1">La nave del 32 bit sta per affondare! Riflessioni, storia e analisi</a>.

Una delle raccolte più importanti ed al momento ancora in corso, è la **Utilizzo del comando..**, volendo fare qualche esempio:
* <a href="https://linuxhub.it/articles/howto-%E2%80%93-utilizzo-del-comando-curl">Utilizzo del comando 'curl'</a>
* <a href="https://linuxhub.it/articles/howto-utilizzo-del-comando-screen">Utilizzo del comando 'screen'</a>
* <a href="https://linuxhub.it/articles/howto-%E2%80%93-utilizzo-del-comando-tree">Utilizzo del comando 'tree'</a>
* <a href="https://linuxhub.it/articles/howto-%E2%80%93-utilizzo-del-comando-cksum">Utilizzo del comando 'cksum'</a>
* <a href="https://linuxhub.it/articles/howto-%E2%80%93-utilizzo-del-comando-history">Utilizzo del comando 'history'</a>
* <a href="https://linuxhub.it/articles/howto-%E2%80%93-utilizzo-del-comando-which">Utilizzo del comando 'which'</a>

## gentedilinux.linuxhub.it
Il progetto nato come una semplice galleria contenente i Desktop Linux inviati dai nostri utenti, ha oggi un portale dedicato e conta circa 250 Desktop.

Sfruttiamo l'occasione per ringraziare tutti i partecipanti alle 3 edizioni dell'evento <a href="https://gentedilinux.linuxhub.it/bestof">#bestof</a> di quest'anno.

<a href="https://gentedilinux.linuxhub.it">https://gentedilinux.linuxhub.it</a>

## Open source
Uno dei punti chiave di quest'anno è sicuramente il fronte Open source. Ad Ottobre il portale è migrato alla piattaforma <a href="https://biskuit.org">Biskuit</a>, un CMS moderno da noi sviluppato sulle ceneri di PageKit, un progetto Open source purtroppo ad oggi morto e non più aggiornato.

Con l'introduzione di questo CMS abbiamo optato per una distribuzione completa dei sorgenti per i nostri progetti:
* <a href="https://github.com/linuxhubit/linuxhubit-theme">Il tema di linuxhub.it</a>
* <a href="https://github.com/biskuitorg/biskuit">Il CMS</a>

La stessa <a href="https://github.com/orgs/linuxhubit/projects/1">programmazione degli articoli</a> è stata migrata a GitHub.

Lo stesso vale per il sorgente del bot Telegram per la sicurezza e gestione dei gruppi <a href="https://github.com/unified-ban">unified/ban</a> da noi sviluppato.

Abbiamo contribuito con traduzioni e bugfix a diversi progetti di software open source ma anche creati di nuovi, dispinibili nei profili github della redazione e delle organizzazioni <a href="https://github.com/linuxhubit/">@linuxhubit</a>, <a href="https://github.com/biskuitorg/">@biskuitorg</a> e <a href="https://github.com/unified-ban/">@unified-ban</a>.


Rinnovando gli auguri di buone feste e felice anno nuovo, comunichiamo la chiusura della pubblicazione per il 2019 e vi diamo appuntamento per il 4 gennaio 2020 con la #howto sull'utilizzo del comando ```'ls'```.

-- La redazione di linux/hub