---
title: "Integrità morale"
description: "Nella vita ci sono episodi che cambiano il nostro modo di vedere le cose."
published: 2020-01-15
layout: post
published: true
is_translation: false
translation: false
---

Nella vita ci sono episodi che cambiano il nostro modo di vedere le cose. Spesso ci si aspetta di conoscere bene delle persone, dedicando a queste rispetto ed affidabilità scottandosi poi con quelli che sono i reali presupposti opportunistici.

Indifferentemente da episodi recenti a cui ho assistito, ciò che emerge da questo insegnamento costante che ci offre la vita è che essa stessa manca di disciplina. Non possiamo essere certi che non ci presenti sempre il conto a fine partita ma di certo ne dobbiamo prendere atto e prepararci all'eventuale prezzo, costoso o meno esso sia.

In questo articolo voglio in modo assolutamente non pretenzioso, stilare una lista di regole comuni che vadano a formare una sorta di Codice di condotta per la propria integrità morale, un po come funziona per un codice sorgente nel quale si sfilano regole e responsabilità per un minimo equilibrio.

### Code of Conduct

Chiunque può interpretare l'integrità morale come meglio crede. Io credo si tratti di poter contare sulla propria trasparenza, la propria lucidità ed il poter parlare senza veli e senza maschere.

L'integrità morale è una dote che ci viene fornita dal momento in cui siamo ancora in fasce e viene meno quella volta che la tradiamo senza pagarne le conseguenze.

Per quanto mi riguarda una persona si può ritenere dotata di questa caratteristica se:

* non sente la necessità di camuffare la realtà
* la sua parola rimane la medesima sia pubblicamente che nel privato
* la stessa non muta in favore del proprio tornaconto
* da uno schermo fa trasparire la stessa persona che è nella vita reale
* il suo contributo non è guidato da interessi personali
* l'amicizia che offre è tanto fedele quanto quella che richiede
* sa offrire il perdono sulla base di cose futili
* porta rispetto indifferentemente dall'età ed eventuali pregiudizi
* si pone con umiltà, consapevole dell'esistenza di altre opinioni e punti di vista
* pone delle tesi a favore delle proprie opinioni
* ha rispetto dell'ambiente e delle persone che lo circondano
* sa che la gente può riporre fiducia incondizionata in lei e che tale non verrà mai tradita
* sa ammettere i propri errori senza cercare di giustificarli
* si sa assumere le proprire responsabilità
* è consapevole dei propri limiti

Si tratta di regole comuni che tutti dovrebbero rispettare perchè ci permettono di vivere una vita serena nel giusto e senza la necessità di montare teatri inutili.

Questo articolo non è dedicato a qualcuno nello specifico ma nell'insieme tutti coloro che ad oggi si chiedono perchè la loro persona è meno rispettata di altre.

Mi sono scontrato più volte io stesso venendo meno alla mia integrità morale, ne ho pagato il prezzo e cammino oggi a testa alta, felice di poter essere ritenuta una persona lucida.

Ci si vede.

__Mirko_
